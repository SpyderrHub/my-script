आज से ठीक सात सौ साल पहले, 
फ्रांस के पेरिस में भीड जमा थी – सैकडों लोग चुपचाप एक ओर देख रहे थे। 
उनके सामने जलती हुई लकडियों की चिता थी। 
और उस चिता के बीच खडा था एक बूढ़ा आदमी — jacques de molay।

उसके हाथ पीछे बंधे हुए थे, चेहरा शांत था, लेकिन आंखों में आग थी।
वो वही व्यक्ति था, जो कभी दुनिया के सबसे शक्तिशाली गुप्त सैन्य संगठन — नाइट टेम्प्लर — का ग्रैंड मास्टर हुआ करता था।
आज उसे धर्मद्रोही कहकर जलाया जा रहा था।

लेकिन मरने से पहले उसने एक बात कही… वो न कोई शिकायत थी, न कोई डर — बल्कि एक चेतावनी थी, एक शाप।
उसने कहा — 'पोप क्लेमेंट और राजा फिलिप… तुम दोनों एक साल के अंदर मेरे पीछे आओगे!'
लोगों ने उस दिन इसे एक पागल आदमी का आखिरी गुस्सा समझा…
लेकिन फिर जो हुआ उसने पूरे यूरोप को हिला कर रख दिया।
कुछ ही महीनों में पोप और राजा दोनों की रहस्यमय मौत हो गई।

क्या ये सिर्फ एक coincidence था?
या टेम्प्लरों के पास सच में कोई छुपा हुआ रहस्य था?
क्या नाइट टेम्प्लरों ने मरते समय भी कोई गुप्त खेल खेला था?
इतिहासकार आज तक इस सवाल का जवाब नहीं दे पाए हैं।
और शायद यही बात है जो नाइट टेम्प्लर को बाकी सभी योद्धाओं से अलग बनाती है।
वे सिर्फ तलवार चलाने वाले सैनिक नहीं थे।

वे केवल ईश्वर के नाम पर लडने वाले योद्धा नहीं थे।
वे थे — एक ऐसा संगठन जो पैसे, राजनीति, धर्म और रहस्य – चारों की दुनिया में गहराई से जुडा हुआ था।

एक ऐसा संगठन, जो अचानक बना… और फिर अचानक ही खत्म हो गया।
लेकिन...
क्या वो सच में खत्म हो गए?
या आज भी वो कहीं छुपे हुए हैं… किसी नई पहचान में?
क्या टेम्प्लर की विरासत आज भी ज़िंदा है?
क्या उनकी कहानियाँ सिर्फ इतिहास की किताबों तक सीमित हैं या आज की दुनिया में भी उनका कोई रहस्य छुपा है?


यह कहानी शुरू होती है ग्यारवी सदी के आखिरी और बराहवी सदी की शुरुआत के समय, जब यूरोप में धर्म को लेकर बहुत जोश था। 
उस समय ईसाई लोग यरूशलेम को फिर से अपने नियंत्रण में लेने के लिए ‘धर्मयुद्ध’ लड रहे थे।
जब पहला धर्मयुद्ध-Crusade हुआ और ईसाई सैनिकों ने यरूशलेम को जीत लिया, 
तो एक नई समस्या सामने आई — उस शहर को सुरक्षित रखना और वहाँ जाने वाले तीर्थयात्रियों की रक्षा करना।
उस-दौर में यूरोप से यरूशलेम की यात्रा करना बहुत जोखिम भरा था। क्यूंकि रास्तों में लुटेरे, 
डाकू और हर कदम पर जान का खतरा मौजूद था। 

ऐसे में एक बहादुर फ्रेंच योद्धा ‘Hugues de Payens’ को एक नया विचार आया। 
उसने सोचा कि लोगों को सिर्फ धर्म से नहीं, बल्कि सुरक्षा से भी मदद मिलनी चाहिए। 
इसलिए उसने अपने जैसे कुछ और योद्धाओं के साथ मिलकर एक खास group बनाया। 
इस group का उद्देश्य था — तीर्थयात्रियों की रक्षा करना और पवित्र स्थानों की सुरक्षा करना।
सन ग्यारह सौ उन्नीस में, Hugues de Payens ने अपने आठ साथियों के साथ मिलकर यरूशलेम में एक संगठन बनाया। 
ये सिर्फ सैनिक नहीं थे, ये ईश्वर में आस्था रखने वाले धार्मिक योद्धा थे। 

उन्होंने खुद को “Poor Fellow-Soldiers of Christ, and of the Temple of Solomon”,
यानी यीशु मसीह् के गरीब सिपाही और सोलोमन मंदिर के योद्धा कहा।
यरूशलेम में उन्हें अल-अक्सा मस्जिद के पास एक जगह रहने को मिली, 
जिसे उस समय के लोग, राजा सोलोमन का पुराना मंदिर मानते थे। 
इसी वजह से उन्हें ‘टेम्पल के सैनिक’ या ‘Knight Templar’ कहा जाने लगा। 
और यहीं से नाइट टेम्पलर की कहानी शुरू हुई — एक ऐसा संगठन जो धर्म की रक्षा के लिए तलवार भी चलाता था और लोगों की रक्षा भी करता था।


शुरुआत में, नाइट टेम्पलर बहुत कम संख्या में थे और उनके पास ज़्यादा पैसा या साधन नहीं थे। 
उनके पास सिर्फ कुछ घोडे और हथियार थे, 
और वो अपनी ज़रूरतों को पूरा करने के लिए लोगों के दान पर निर्भर रहते थे। 
लेकिन उनका इमानदारी से काम करना, बहादुरी और निस्वार्थ सेवा लोगों का ध्यान खींचने लगा। 
टेम्पलर ना सिर्फ बहादुर सैनिक थे, बल्कि पूरी तरह से धर्म के लिए समर्पित भी थे। 
उन्होंने तीन कठोर संकल्प लिए थे — गरीबी में जीने का, विवाह न करने का, और अपने आदेश के हर नियम को मानने का।

उनका जीवन, बलिदान और युद्धकला का अनोखा संगम था — जैसे एक साधु और एक योद्धा साथ-साथ हों। 
उन्होंने अपनी खुद की संपत्ति छोड दी, और सब कुछ टेम्पलर संगठन के लिए समर्पित कर दिया था। 
इनका रहन-सहन और अनुशासन उस समय के बाकी सैनिकों से बिलकुल अलग था।
फिर सन् ग्यारह सौ उन्तीस में.., फ्रांस के ट्रॉयस शहर में एक बडी धार्मिक बैठक हुई जिसे "Council of Troyes" कहा जाता है। 
इस बैठक में चर्च ने टेम्पलर संगठन को धार्मिक मान्यता दे दी। 

उस समय के एक मश्हूर पोप, Bernard of Clairvaux, ने टेम्पलर के पक्ष में बडी भूमिका निभाई। 
उन्होंने टेम्पलर के लिए नियम बनाए — जैसे उन्हें क्या पहनना है - सफेद कपडे पर लाल क्रॉस, 
उनका अनुशासन कैसा होगा, और वो कैसे युद्ध में हिस्सा लेंगे।
पोप बर्नार्ड ने टेम्पलरों को "नए प्रकार के योद्धा" कहा — ऐसे लोग जो दुनिया की लालच से दूर रहकर,
सिर्फ ईश्वर की सेवा और धर्म की रक्षा के लिए अपना जीवन समर्पित करते हैं। 
जब टेम्पलर को चर्च की मज़ूरी मिली, तो पूरे यूरोप में उनकी लोकप्रियता तेज़ी से बढने लगी।

लोग उन्हें ईश्वर के सच्चे सैनिक मानने लगे, जो अपने जीवन को धर्म के लिए खतरे में डालते थे।
कुछ ही समय में, राजघरानों के सदस्य, उच्च वर्ग और अमीर लोग भी टेम्पलर की इज्जत करने लगे और उन्हें दान देने लगे।
ट्रॉयस की बैठक के बाद टेम्पलर तेजी से फेमस हो गए। 
पूरे यूरोप से लोग उन्हें दान देने लगे और कई अमीर परिवार अपने बेटों को टेम्पलर बनने के लिए भेजने लगे। 
उन्हें विश्वास था कि इससे उन्हें न केवल ईश्वरीय आशीर्वाद मिलेगा, 
बल्कि समाज में भी ऊँचा स्थान प्राप्त होगा।

धीरे-धीरे टेम्पलरों को ज़मीन, पैसा और कीमती सामान मिलने लगा। 
उनकी संख्या भी बढने लगी और वे एक छोटी सी टीम से एक मजबूत सेना में बदल गए।
अब उन्होंने पूरे यूरोप में अपने ‘कमांड सेंटर’ जिसे कमांडरी कहा जाता है बनाना शुरू किया। 
ये जगहें उनके लिए दफ्तर और ट्रेनिंग सेंटर की तरह काम करती थीं। 
यहां वे नए लोगों को भर्ती करते, ट्रेनिंग देते और खेती या व्यापार जैसे काम भी करते थे। 
इससे उन्हें और पैसा मिलने लगा और वे और भी शक्तिशाली हो गए।

इन कमांडरी की वजह से टेम्पलर किसी पर निर्भर नहीं रहे — वे खुद कमाते थे,
और धर्मयुद्ध-क्रूसेड में हिस्सा लेने के लिए वे निरंतर युद्ध अभ्यास में लगे रहते थे।
अब वे सिर्फ एक धार्मिक सेना नहीं रहे, 
बल्कि एक बडा इंटरनेशनल संगठन बन गए थे, जिनका असर पूरे ईसाई दुनिया में था।

उनकी ताकत और नाम इतना बढ गया कि वे यरूशलेम राज्य के लिए सबसे जरूरी और भरोसेमंद साथी बन गए। 
अब वे सिर्फ तलवार चलाने वाले सैनिक नहीं थे, बल्कि राजनीति में भी उनकी बडी भूमिका हो गई थी। 
लडाई के मैदान में उनकी बहादुरी बहुत मश्हूर हो चुकी थी। 
वे अक्सर सबसे मुश्किल और खतरनाक लडाइयों में सबसे आगे रहते थे। 
उन्होंने कई बडी लडाइयों में हिस्सा लिया, जैसे — हर्रान, माउंटगिसार्ड और हाटिन की लडाइयाँ। 
भले ही कभी-कभी वे हार भी गए, लेकिन उनका साहस और हौसला कभी कम नहीं हुआ।"
