परमेश्वर ने स्वर्गदूतों का एक विशेष समूह बनाया था, जिन्हें 'निगरानी करने वाले' कहा जाता था। 
उनका काम था धरती और मानव जाति की देखभाल करना, 
परमेश्वर की आज्ञाओं का पालन करना, और उसकी रचना की रक्षा करना।
लेकिन इन स्वर्गदूतों ने उसकी आज्ञा का उल्लंघन किया।
वे स्वर्ग की ऊँचाइयों को छोडकर धरती पर उतर आए,
और उन्होंने मानव स्त्रियों से संबंध बनाए।
उनका पाप यहीं नहीं रुका — उन्होंने इंसानों को वो रहस्यमयी ज्ञान सिखाया,
जो ईश्वर ने उनके लिए कभी निर्धारित नहीं किया था।

काले जादू, मूर्ति पूजा, और तमाम छुपी हुई रहस्य –
इन सबने इंसानों को सत्य से भटका दिया।
धरती पाप से भर गई… और लोग परमेश्वर को भूलकर पत्थर की मूर्तियों को पूजने लगे।

लेकिन… उस अंधेरे और भ्रष्ट समय में भी, धरती पर एक व्यक्ति ऐसा था —
जो सच्चे मन से ईश्वर पर विश्वास करता था।
जिसने अपने जीवन से यह सिद्ध कर दिया,
कि जब सब गलत हो, तब भी एक इंसान अकेले सही रास्ता चुन सकता है।
और उसी विश्वास के कारण — वह कभी मरा ही नहीं…


तो स्वागत है आप सभी का हमारे YouTube चैनल पर —
जहाँ हम बाइबल की उन सच्ची और अनसुनी कहानियों को लाते हैं,
जो ना केवल रोचक होती हैं, बल्कि आपके विश्वास को और भी गहरा बना देती हैं।

इस वीडियो में हम बात करेंगे ‘हनोक की पुस्तक’ की —
हाँ, वही रहस्यमयी किताब जो बाइबल में शामिल नहीं है।
अब आप सोच रहे होंगे —
जब यह बाइबल में ही नहीं है, तो हमें इसे क्यों जानना चाहिए?

तो सुनिए...
क्योंकि इसी पुस्तक में पहली बार प्रभु यीशु मसीह के आने की भविष्यवाणी की गई थी।
और भी बहुत कुछ लिखा है इसमें —
कैसे कुछ स्वर्गदूतों ने पाप फैलाया,
कैसे उन्होंने इंसानों को बहकाया,
और फिर परमेश्वर ने उन्हें कैसी कठोर सज़ा दी।

कैसे हनोक को वो रहस्य बताए गए,
जो आज भी हमें चौंका सकते हैं।
स्वर्ग की ऊँचाइयाँ, न्याय का दिन,
और वो अद्भुत पल जब हनोक बिना मरे परमेश्वर के पास उठा लिया गया।

तो अंत तक ज़रूर बने रहिए,
क्योंकि यह कहानी सिर्फ हनोक की नहीं है —
यह कहानी है विश्वास की, पवित्रता की, और परमेश्वर के न्याय की।
