आज हम सुनेंगे बाइबल की पाँच सुंदर कहानियाँ। 
ये कहानियाँ हमें सिखाती हैं कि परमेश्वर पर भरोसा रखना कितना ज़रूरी है। 
हर कहानी में एक सीख है — कैसे अच्छा बनें, सच्चाई पर चलें और दूसरों की मदद करें। 
इन कहानियों से हम जानेंगे कि परमेश्वर हमेशा अपने लोगों के साथ होते हैं।
तो आइए, शुरू करते हैं बाइबल की ये प्यारी और सीख देने वाली कहानियाँ।

अध्याय एक, अच्छा पडोसी कोन है?
हमारा पडोसी वह नहीं है जो हमारी तरह दिखता है या हमारे सात होता हे, 
बल्कि वह है जिसे हमारी मदद की ज़रूरत है।
एक बार, एक शास्त्री, यीशु को परखने के लिए पूछा, 
गुरूवर! अनंत जीवन पाने के लिए मुझे क्या करना होगा?
यीशु ने पूछा, संहिता में क्या लिखा है?

उस शास्त्री ने कहा, परमेश्वर को अपने पूरे दिल, आत्मा, 
और मन से प्यार करो। और अपने पडोसी को अपने समान प्यार करो।
यीशु ने कहा, तुमने ठीक उत्तर दिया। यही करो और तुम जीवन प्राप्त करोगे।
लेकिन वह शास्त्री खुद को सही साबित करना चाहता था,
इसलिए उसने यीशु से पूछा, लेकिन मेरा पडोसी कौन है?
तब यीशु ने उसे यह कहानी सुनाई।

एक आदमी यरूशलेम से यरीहो जा रहा था। रास्ते में उसे डाकुओं ने घेर लिया। 
उन्होंने उसे पीटा, उसके कपडे छीन लिए और उसे लगभग मरा हुआ छोडकर चले गए।
थोडी देर बाद, उसी रास्ते से एक याजक गुज़रा। जब उसने घायल आदमी को देखा,
तो वह सडक के दूसरी तरफ़ से निकल गया,
ताकि उसे छूना न पडे वह डर गया कि वह अशुद्ध हो जाएगा।
फिर एक लेवी मंदिर में सेवा करने वाला आदमी। 

उसने भी घायल आदमी को देखा, लेकिन वह भी दूसरी तरफ़ से गुज़र गया।
अंत में, एक समारी यात्री आया। यह जानना ज़रूरी है कि उस समय,
यहूदी लोग समारियों से नफ़रत करते थे और उन्हें अजनबी मानते थे।
जब समारी ने घायल आदमी को देखा, तो उसका दिल दया से भर गया। 
वह घोडे से उतरा। उसने अपने तेल और दाखमधु से उसके घावों को साफ़ किया और पट्टियाँ बाँधीं।

उसने उस आदमी को अपनी सवारी पर बैठा कर,
उसे एक सराय में ले गया, और उसकी देखभाल की।
अगले दिन, समारी ने सराय के मालिक को दो दिनार दिए और कहा, 
इसकी देखभाल करना। अगर इससे ज़्यादा ख़र्चा होता है, तो मैं वापस आकर तुम्हें दे दूँगा।
कहानी ख़त्म करने के बाद, यीशु ने उस शास्त्री से पूछा, 
तुम्हारे हिसाब से, इन तीनों में से कौन उस आदमी का पडोसी था, जिसे डाकुओं ने लूटा था?

उस शास्त्री को न चाहते हुए भी जवाब देना पडा, वह जिसने उस पर दया की।
यीशु ने उससे कहा, जाओ, और तुम भी वैसा ही करो।
अच्छे समारी की कहानी हमें सिखाती है कि सच्चा प्यार,
सिर्फ़ बातों या धार्मिक दिखावे में नहीं है, बल्कि काम में है।
हमारा सच्चा पडोसी वह नहीं है जिसे हम पसंद करते हैं, 
बल्कि वह है जो दुख में हमारी मदद करता है।

अध्याय दो उडाऊ पुत्र की कहानी, 
परमेश्वर का प्रेम इतना बडा है कि वह हमेशा हमारा इंतज़ार करते हैं, 
और पश्चात्ताप हमें घर वापस ले आता है।
यीशु ने एक पिता और उसके दो बेटों की कहानी सुनाई,
जिसे उडाऊ पुत्र की कहानी कहते हैं।
एक पिता के दो बेटे थे। छोटे बेटे ने एक दिन पिता से कहा, 
पिताजी, मुझे मेरे हिस्से की सारी संपत्ति अभी दे दो।

पिता ने चुपचाप संपत्ति को बाँट दिया।
छोटे बेटे ने सारा पैसा लिया और एक दूर के देश में चला गया। 
वहाँ उसने गलत संगत में अपना सारा पैसा बर्बाद कर दिया।
वह अपनी आज़ादी को उडाने लगा।
जल्द ही वह ग़रीब हो गया, और उसी देश में एक भयंकर अकाल पडा।
वह इतना भूखा हुआ कि उसे सूअरों को खिलाने का काम करना पडा।

वह चाहता था कि वह सूअरों के खाने से ही अपना पेट भर ले, लेकिन उसे वह भी नहीं मिला।
वह बहुत अकेला और दुखी था। तब उसे होश आया।
उसने सोचा, मेरे पिता के घर में तो मज़दूरों को भी,
पेट भरकर रोटी मिलती है, और मैं यहाँ भूख से मर रहा हूँ!
उसने फैसला किया, मैं उठकर अपने पिता के पास जाऊँगा और कहूँगा, 
पिताजी, मैंने स्वर्ग के ख़िलाफ़ और आपके ख़िलाफ़ पाप किया है। 

अब मैं आपका बेटा कहलाने लायक नहीं हूँ। मुझे अपने एक मज़दूर की तरह रख लीजिए।
वह उठा और वापस अपने घर की तरफ़ चल पडा।
वह अभी भी दूर था, लेकिन पिता ने उसे देख लिया। 
पिता उसे देखकर दौडा, उसे गले लगाया और चूमा।
बेटे ने वही बात कहनी शुरू की जो उसने सोची थी, 
लेकिन इससे पहले कि वह अपनी बात पूरी करता, 

पिता ने अपने नौकरों से कहा, जल्दी से सबसे अच्छा कपडा लाओ और इसे पहनाओ!
इसके हाथ में अंगूठी पहनाओ और पाँवों में जूते पहनाओ! 
और सबसे मोटा बछडा मारकर दावत करो, 
क्योंकि मेरा यह बेटा मर चुका था और अब ज़िंदा हो गया है; 
खो गया था और अब मिल गया है। उन्होंने दावत शुरू कर दी।
बडा बेटा, जो हमेशा पिता की आज्ञा मानता था और खेतों में काम कर रहा था, 

जब वापस आया तो उसने दावत सुनी। वह नाराज़ हो गया। 
उसने पिता से कहा, मैंने इतने सालों तक आपकी सेवा की, 
और आपने कभी मुझे एक छोटा बकरा भी नहीं दिया,
कि मैं अपने दोस्तों के साथ खुशी मनाऊँ!
लेकिन मेरा भाई जिसने अपना सारा धन वेश्याओं पर उडा दिया,
जब वापस आया, तो आपने उसके लिए मोटा बछडा मार दिया!

पिता ने बडे बेटे को प्यार से गले लगाया और कहा, 
मेरे बेटे, तुम हमेशा मेरे साथ रहे, और जो कुछ मेरा है, वह सब तुम्हारा है।
लेकिन हमें खुशी मनानी चाहिए, 
क्योंकि तुम्हारा यह भाई मर चुका था और अब ज़िंदा हो गया है; 
वह खो गया था और अब मिल गया है।
उडाऊ पुत्र की कहानी हमें बताती है कि परमेश्वर प्रेम से भरा हुआ पिता हैं।

चाहे हम कितनी भी दूर क्यों न चले जाएँ और कितना भी पाप क्यों न करें,
अगर हम सच्चे पश्चात्ताप के साथ वापस आने का फैसला करते हैं, 
तो परमेश्वर हमें गले लगाते हैं और हमें बिना शर्त स्वीकार करते हैं।
अध्याय तीन योना और मछली की कहानी,
परमेश्वर की दया हर किसी के लिए है, 
और हमें यह नहीं सोचना चाहिए कि कौन इसे पाने लायक है और कौन नहीं।

योना नाम का एक नबी था। परमेश्वर ने योना से कहा,
तुम नीनवे नाम के बडे शहर में जाओ और वहाँ के लोगों को,
चेतावनी दो कि वे पाप करना छोड दें, वरना मैं उस शहर को नष्ट कर दूँगा।
नीनवे के लोग इस्राएलियों के दुश्मन थे, और वे बहुत बुरे थे। 
योना को लगा, ये लोग तो सज़ा पाने के ही लायक हैं! मैं क्यों इनकी मदद करूँ?

इसलिए, योना ने परमेश्वर की आज्ञा नहीं मानी। वह नीनवे की विपरीत दिशा में,
तर्शीश नाम के शहर को जाने वाले जहाज़ पर चढ गया। उसने परमेश्वर से भागने की कोशिश की।
लेकिन परमेश्वर को योना का यह काम पसंद नहीं आया।
परमेश्वर ने समुद्र में भयंकर तूफ़ान भेजा। जहाज़ टूटने लगा और नाविक डर गए।
उन्होंने जहाज़ का वजन कम करने के लिए सामान फेंकना शुरू किया।

नाविकों ने समझा कि यह तूफ़ान किसी के पाप की वजह से आया है। 
उन्होंने पासा फेंका, और पासा योना पर रुका।
योना ने उन्हें बताया कि वह परमेश्वर यहोवा से भाग रहा है।
उसने कहा, मुझे समुद्र में फेंक दो, तो तूफ़ान रुक जाएगा।
नाविकों को यह करना अच्छा नहीं लगा,
लेकिन तूफ़ान इतना बढ गया कि आख़िरकार उन्होंने योना को समुद्र में फेंक दिया। 

जैसे ही योना पानी में गिरा, तूफ़ान रुक गया और समुद्र शांत हो गया।
परमेश्वर ने योना को बचाने के लिए एक बहुत बडी मछली का प्रबंध किया था। 
उस मछली ने योना को निगल लिया, 
और योना तीन दिन और तीन रात तक मछली के पेट में रहा।
मछली के पेट अंधेरे और दुख में, 
योना ने परमेश्वर से प्रार्थना की और पश्चात्ताप किया कि उसने आज्ञा नहीं मानी।

परमेश्वर ने मछली को आदेश दिया, और मछली ने योना को सूखी ज़मीन पर उगल दिया।
योना नीनवे गया। उसने शहर के बीच में जाकर सिर्फ़ एक संदेश दिया, 
अब से चालीस दिन बाद नीनवे शहर नष्ट हो जाएगा!
यह देखकर, नीनवे के राजा से लेकर सबसे छोटे आदमी तक, सबने पश्चात्ताप किया। 
उन्होंने अपने पापों के लिए दुख जताया और परमेश्वर से दया माँगी।

परमेश्वर ने देखा कि वे सच में बदल गए हैं, 
तो उन्होंने नीनवे को नष्ट करने का अपना इरादा बदल दिया।
योना यह देखकर बहुत गुस्सा हुआ! उसने परमेश्वर से शिकायत की,
परमेश्वर, मुझे पता था कि आप दयालु और कृपालु हैं, 
इसीलिए मैं भाग गया था! मैं चाहता था कि ये बुरे लोग सज़ा पाएँ!
योना शहर से बाहर गया और एक जगह बैठकर,

इंतज़ार करने लगा कि शायद परमेश्वर शहर को नष्ट करें। 
परमेश्वर ने योना के सिर पर छाया देने के लिए एक पेड को उगाया, 
जिससे योना को गर्मी से राहत मिली। योना खुश हो गया।
अगले दिन सुबह, परमेश्वर ने एक कीडे को भेजा, 
जिसने उस पेड को काट दिया और पेड सूख गया।
योना को बहुत गुस्सा आया और उसने मरने की इच्छा की।

परमेश्वर ने योना से पूछा, तुम इस पेड के लिए क्यों दुखी हो? 
तुमने इसे नहीं उगाया, न ही इसके लिए मेहनत की।
फिर भी तुम्हें इतना दुख हो रहा है। 
तो क्या मुझे इस बडे शहर नीनवे के लिए दुख नहीं होना चाहिए, 
जहाँ एक लाख बीस हज़ार से ज़्यादा लोग रहते हैं, और बहुत सारे जानवर भी हैं?
इस तरह, परमेश्वर ने योना को सिखाया कि दया का असली मतलब क्या होता है।

योना की कहानी हमें सिखाती है कि परमेश्वर का प्रेम और दया उन लोगों के लिए भी है,
जिन्हें हम दुश्मन मानते हैं या जिन्हें हम सज़ा के लायक समझते हैं।
परमेश्वर हमें सिखाते हैं कि हमें अपनी जलन या अहंकार से ऊपर उठकर, 
सभी के लिए दयालु होना चाहिए।
अध्याय चार, एलिय्याह और झूटे नबी की कहानी,
सच्चे विश्वास को ढोंग पर हमेशा विजय मिलती है,

और परमेश्वर सही समय पर अपना सामर्थ्य दिखाते हैं।
राजा दाऊद के बाद, इस्राएल देश दो हिस्सों में बँट गया था। 
इस्राएल देश में आहाब नाम का एक बुरा राजा राज करता था, 
जिसकी पत्नी ईज़ेबेल ने लोगों को बाल नाम के,
झूठे देवता की पूजा करने के लिए मजबूर कर दिया था। देश में सूखा पड गया था।
उस समय, एलिय्याह नाम का एक सच्चा नबी था।

एलिय्याह ने राजा आहाब को चुनौती दी।
एलिय्याह ने कहा, चलो, हम कर्मेल नाम के पहाड पर चलते हैं,
और फैसला करते हैं कि सच्चा परमेश्वर कौन है।
कर्मेल पहाड पर एलिय्याह अकेला था, जबकि झूठे बाल देवता के चारसौ-पचास नबी,
और देवी अशरा के चार-सौ नबी, कुल आठ-सौ-पचास नबी एक तरफ़ थे। 
हज़ारों इस्राएली लोग यह सब देखने के लिए इकट्ठा हुए।

एलिय्याह ने भीड से कहा, तुम कब तक दो नावों पर पैर रखोगे?
अगर यहोवा सच्चे हैं, तो उनकी मानो। और अगर बाल सच्चा है, तो उसकी मानो।
एलिय्याह ने बाल के नबियों से कहा, तुम एक वेदी बनाओ, 
उस पर लकडी और बलिदान रखो, लेकिन उसमें आग मत लगाना। मैं भी ऐसा ही करूँगा। 
जो देवता अपने बलिदान को आसमान से आग भेजकर जलाएगा, वही सच्चा परमेश्वर होगा।

बाल के नबियों ने अपनी वेदी बनाई। सुबह से दोपहर तक, वे चिल्लाते रहे,
नाचते रहे और खुद को चाकू से काटते रहे,
लेकिन कोई आवाज़ नहीं आई, और वेदी पर कोई आग नहीं आई।
दोपहर के बाद, एलिय्याह ने उन पर मज़ाक करते हुए कहा,
ज़ोर से चिल्लाओ! शायद तुम्हारा देवता सो रहा हो!
जब शाम होने लगी, तो एलिय्याह की बारी आई। 

उसने टूटी हुई वेदी को फिर से बनाया। 
उसने वेदी के चारों ओर एक खाई खोदी और उस पर लकडियाँ और बलिदान रखा।
फिर एलिय्याह ने जानबूझकर चार घडे पानी लिया,
और उसे बलिदान और लकडियों पर डाल दिया।
उसने ऐसा तीन बार किया, यहाँ तक कि लकडियाँ पूरी तरह भीग गईं और खाई पानी से भर गई!
सब लोग हैरान थे। अब किसी भी तरह से आग लगाना नामुमकिन लग रहा था।

तब एलिय्याह ने शांत होकर, हाथ जोडकर परमेश्वर से प्रार्थना की, 
हे अब्राहम, इसहाक और इस्राएल के परमेश्वर, 
आज यह साबित कर कि आप ही इस्राएल के परमेश्वर हैं, 
और मैं आपका सेवक हूँ, और मैंने ये सब बातें आपके कहने पर ही की हैं।
जैसे ही एलिय्याह ने अपनी प्रार्थना ख़त्म की, आसमान से आग गिरी! 
वह आग इतनी शक्तिशाली थी कि उसने न सिर्फ़ बलिदान और लकडियों को जलाया,

बल्कि पत्थरों को भी जला दिया और वेदी के चारों ओर,
भरी हुई पूरी खाई का पानी भी सुखा दिया!
जब लोगों ने यह देखा, तो वे ज़मीन पर गिर पडे और चिल्लाए, 
यहोवा ही परमेश्वर है! यहोवा ही परमेश्वर है!
एलिय्याह की कहानी हमें सिखाती है कि सच्ची प्रार्थना में कोई दिखावा या ढोंग नहीं होता।
यह विश्वास की बात है। जब हम संदेह में होते हैं,

तो परमेश्वर हमारी ज़िंदगियों में ऐसे काम करते हैं जो मनुष्य के बस में नहीं होते, 
ताकि हम जान सकें कि सच्चा सामर्थ्य कहाँ से आता है।
अध्याय पाँच, दानिय्येल और सिंहों की माँद की कहानी,
ईमानदारी और नियमित प्रार्थना हमें ऐसे समय में भी बचाती है जब हमारे ख़िलाफ़ साजिश रची जाती है।
दानिय्येल एक इस्राएली था जिसे बाबुल की गुलामी में ले जाया गया था, 

लेकिन वह अपनी बुद्धिमत्ता और ईमानदारी के कारण
राजा दारा के राज्य में एक ऊँचा पद प्राप्त कर चुका था।
राजा ने दानिय्येल को अपने तीन मुख्य मंत्रियों में से एक 
बना दिया और उसे पूरे राज्य पर नियुक्त करने की योजना बनाई।
दूसरे मंत्रियों को दानिय्येल से जलन हुई। 

उन्होंने दानिय्येल में कोई गलती या भ्रष्टाचार नहीं पाया, 
इसलिए उन्होंने दानिय्येल को फँसाने के लिए एक साजिश रची।
वे राजा के पास गए और उसे एक नया कानून बनाने के लिए फुसलाया,
हे राजा, अगले तीस दिनों तक, कोई भी व्यक्ति राजा को छोडकर
किसी भी देवता की प्रार्थना नहीं करेगा। 
जो कोई यह नियम तोडेगा, उसे सिंहों की माँद में फेंक दिया जाएगा।

राजा ने अपनी शाही मुहर लगाकर इस नियम पर मुहर लगा दी।
दानिय्येल को जब इस कानून के बारे में पता चला, 
तो उसने क्या किया? उसने कुछ नहीं बदला।
दानिय्येल अपने घर गया, और अपनी ऊपरी कोठरी में गया। 
यरूशलेम की तरफ़ खिडकियाँ खुली थीं। 
दानिय्येल दिन में तीन बार घुटने टेकता था और,
परमेश्वर से प्रार्थना और धन्यवाद करता था, ठीक वैसे ही जैसे वह हमेशा करता था।

साजिश करने वाले मंत्रियों ने दानिय्येल को प्रार्थना करते हुए पकड लिया।
उन्होंने तुरंत राजा को याद दिलाया कि कानून तोडा गया है। 
राजा दारा दानिय्येल से बहुत प्यार करता था, लेकिन शाही कानून बदला नहीं जा सकता था। 
भारी मन से, राजा ने दानिय्येल को सिंहों की माँद में फेंकने का आदेश दिया।
राजा ने दानिय्येल से कहा, तुम्हारे परमेश्वर, जिसकी तुम लगातार सेवा करते हो, वही तुम्हें बचाएँ!

रात भर, राजा सो नहीं पाया और उसने उपवास रखा।
अगले दिन सुबह, राजा भोर होते ही सिंहों की माँद की ओर भागा।
उसने चिल्लाकर पूछा, हे जीवित परमेश्वर के सेवक दानिय्येल!
क्या तुम्हारा परमेश्वर, जिसकी तुम लगातार सेवा करते हो, तुम्हें सिंहों से बचा सका?
दानिय्येल ने माँद के अंदर से आवाज़ दी, हे राजा!

मेरे परमेश्वर ने अपना स्वर्गदूत को भेजा और सिंहों के मुँह को बंद कर दिया, 
क्योंकि मैं उसके सामने निर्दोष पाया गया था, 
और मैंने राजा के ख़िलाफ़ भी कोई ग़लत काम नहीं किया है।
राजा बहुत खुश हुआ और उसने दानिय्येल को माँद से
बाहर निकालने का आदेश दिया। दानिय्येल को कोई चोट नहीं आई थी।

राजा ने दानिय्येल के दुश्मनों को उनके परिवारों के 
साथ माँद में फेंकने का आदेश दिया, और सिंहों ने तुरंत उन्हें फाड डाला।
राजा ने अपने पूरे राज्य में यह शाही आदेश जारी 
किया कि सब लोग दानिय्येल के परमेश्वर का आदर करें।

गहरी बात: दानिय्येल की कहानी सिखाती है कि आध्यात्मिक अनुशासन,
विशेषकर प्रार्थना, किसी भी कानून या धमकी से ज़्यादा महत्वपूर्ण है। 
हमारी ईमानदारी परमेश्वर के सामर्थ्य को हमारी रक्षा के लिए सक्रिय करती है।

